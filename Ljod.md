
Sú staðreynd að risaeðlur ríktu hér á jörðu fyrir 65 milljónum ára er eitt út af fyrir sig næg sönnun þess að Guð sé ekki til og hafi þess vegna ekki getað skapað risaeðlurnar.

Enda er hvergi minnst á sköpun Guðs á risaeðlum í Biblíunni. (það stendur samt reyndar að hann hafi skapað allskonar skepnur og þar kemur ekki sérstaklega fram hvaða dýr um ræðir, það gætu allt eins verið risaeðlur þar á meðal)

Og jafnvel þó við göngum út frá því að Drottinn hafi ekki getað skapað risaeðlurnar sökum þess að hann var ekki kominn fram á sjónarsviðið þegar þær voru uppi. 
Sýnir einmitt það, að Guð lýgur þegar hann segir í Bibíunni að hann hafi alltaf verið til. (þetta meikar engan sens ef við gerum ráð fyrir að hann hafi alltaf verið til og skapað risaeðlurnar)

Með því brýtur hann eitt af sínum grundvallar boðorðum sem hljóðar svo; 
'Þú skalt ekki ljúga' (enn gengur þú útfrá því að það sem þú sagðir fyrst sé satt)

En hver skapaði þá risaeðlurnar?
-Augljóslega, einhver annar guð.

Drottinn hefur þá ýkt skrambi skrautlega líka þegar hann hélt því fram að hann einn væri Guð og að við skyldum ekki aðra guði hafa.

þess vegna segi ég alltaf hreint út við Guð þegar hann er að reyna að telja mér trú um að hann sé til - að hann sé nú meiri lygalaupurinn! 
